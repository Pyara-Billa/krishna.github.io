<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>कृष्ण कवच</title>
</head>

<body>
    <p><a href="index.html">Home</a>&nbsp;&nbsp;&nbsp;&nbsp;<a href="krishnaKavachBhavarth.html">भावार्थ</a></p>
    <h1>कृष्ण कवच</h1>
    <h4>॥ ब्रह्मोवाच ॥</h4>
    <p>
        राधाकान्त महाभाग ! कवचं यत् प्रकाशितं ।<br>
        ब्रह्माण्ड-पावनं नाम, कृपया कथय प्रभो ! ॥ १</p>
    <p>
        मां महेशं च धर्मं च, भक्तं च भक्त-वत्सल ।<br>
        त्वत्-प्रसादेन पुत्रेभ्यो, दास्यामि भक्ति-संयुतः ॥ २
    </p>
    <h4>॥ श्रीकृष्ण उवाच ॥</h4>
    <p>
        श्रृणु वक्ष्यामि ब्रह्मेश ! धर्मेदं कवचं परं ।<br>
        अहं दास्यामि युष्मभ्यं, गोपनीयं सुदुर्लभम् ॥ १
    </p>
    <p>
        यस्मै कस्मै न दातव्यं, प्राण-तुल्यं ममैव हि ।<br>
        यत्-तेजो मम देहेऽस्ति, तत्-तेजः कवचेऽपि च ॥ २
    </p>
    <p>
        कुरु सृष्टिमिमं धृत्वा, धाता त्रि-जगतां भव ।<br>
        संहर्त्ता भव हे शम्भो ! मम तुल्यो भवे भव ॥ ३
    </p>
    <p>
        हे धर्म ! त्वमिमं धृत्वा, भव साक्षी च कर्मणां ।<br>
        तपसां फल-दाता च, यूयं भक्त मद्-वरात् ॥ ४
    </p>
    <p>
        ब्रह्माण्ड-पावनस्यास्य, कवचस्य हरिः स्वयं ।<br>
        ऋषिश्छन्दश्च गायत्री, देवोऽहं जगदीश्वर ! ॥ ५
    </p>
    <p>
        धर्मार्थ-काम-मोक्षेषु, विनियोगः प्रकीर्तितः ।<br>
        त्रि-लक्ष-वार-पठनात्, सिद्धिदं कवचं विधे ! ॥ ६
    </p>
    <p>
        यो भवेत् सिद्ध-कवचो, मम तुल्यो भवेत्तु सः ।<br>
        तेजसा सिद्धि-योगेन, ज्ञानेन विक्रमेण च ॥ ७
    </p>
    <h4>॥ मूल-कवच-पाठ ॥</h4>
    <p>
    <h5>विनियोगः-</h5>ॐ अस्य श्रीब्रह्माण्ड-पावन-कवचस्य श्रीहरिः ऋषिः,<br>
    गायत्री छन्दः, श्रीकृष्णो देवता, धर्म-अर्थ-काम-मोक्षेषु विनियोगः ।
    </p>
    <p>
    <h5>ऋष्यादि-न्यासः-</h5>श्रीहरिः ऋषये नमः शिरसि, गायत्री छन्दसे नमः मुखे,<br>
    श्रीकृष्णो देवतायै नमः हृदि, धर्म-अर्थ-काम-मोक्षेषु विनियोगाय नमः सर्वांगे ।
    </p>
    <p>
        प्रणवो मे शिरः पातु, नमो रासेश्वराय च ।<br>
        भालं पायान् नेत्र-युग्मं, नमो राधेश्वराय च ॥ १
    </p>
    <p>
        कृष्णः पायात् श्रोत्र-युग्मं, हे हरे घ्राणमेव च ।<br>
        जिह्विकां वह्निजाया तु, कृष्णायेति च सर्वतः ॥ २
    </p>
    <p>
        श्रीकृष्णाय स्वाहेति च, कण्ठं पातु षडक्षरः ।<br>
        ह्रीं कृष्णाय नमो वक्त्रं, क्लीं पूर्वश्च भुज-द्वयम् ॥ ३
    </p>
    <p>
        नमो गोपांगनेशाय, स्कन्धावष्टाक्षरोऽवतु ।<br>
        दन्त-पंक्तिमोष्ठ-युग्मं, नमो गोपीश्वराय च ॥ ४
    </p>
    <p>
        ॐ नमो भगवते रास-मण्डलेशाय स्वाहा ।<br>
        स्वयं वक्षः-स्थलं पातु, मन्त्रोऽयं षोडशाक्षरः ॥ ५
    </p>
    <p>
        ऐं कृष्णाय स्वाहेति च, कर्ण-युग्मं सदाऽवतु ।<br>
        ॐ विष्णवे स्वाहेति च, कंकालं सर्वतोऽवतु ॥ ६
    </p>
    <p>
        ॐ हरये नमः इति, पृष्ठं पादं सदऽवतु ।<br>
        ॐ गोवर्द्धन-धारिणे, स्वाहा सर्व-शरीरकम् ॥ ७
    </p>
    <p>
        प्राच्यां मां पातु श्रीकृष्णः, आग्नेय्यां पातु माधवः ।<br>
        दक्षिणे पातु गोपीशो, नैऋत्यां नन्द-नन्दनः ॥ ८
    </p>
    <p>
        रुण्यां पातु गोविन्दो, वायव्यां राधिकेश्वरः ।<br>
        उत्तरे पातु रासेशः, ऐशान्यामच्युतः स्वयम् ।<br>
        सन्ततं सर्वतः पातु, परो नारायणः स्वयं ॥ ९
    </p>
    <p>
    <h4>॥ फल-श्रुति ॥</h4>
    इति ते कथितं ब्रह्मन् ! कवचं परमाद्भुतं ।<br>
    मम जीवन-तुल्यं च, युष्मभ्यं दत्तमेव च ।
    </p>

</body>

</html>