<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>कृष्ण कृपा कटाक्ष स्तोत्र</title>
</head>

<body>
    <p><a href="index.html">Home</a>&nbsp;&nbsp;&nbsp;<a href="krishnaKripaKatakshBhavarth.html">भावार्थ</a></p>
    <h1>।। श्रीकृष्ण से प्रार्थना ।।</h1>
    <p>मूकं करोति वाचालं पंगु लंघयते गिरिम्।<br>यत्कृपा तमहं वन्दे परमानन्द माधवम्।।</p>
    <p>नाहं वसामि वैकुण्ठे योगिनां हृदये न च।<br>मद्भक्ता यत्र गायन्ति तत्र तिष्ठामि नारद।।</p>
    <h2>श्री कृष्ण कृपा कटाक्ष स्तोत्र</h2>
    <p>
        भजे व्रजैकमण्डनं समस्तपापखण्डनं,<br>
        स्वभक्तचित्तरंजनं सदैव नन्दनन्दनम्।<br>
        सुपिच्छगुच्छमस्तकं सुनादवेणुहस्तकं,<br>
        अनंगरंगसागरं नमामि कृष्णनागरम्॥१॥
    </p>
    <p>
        मनोजगर्वमोचनं विशाललोललोचनं,<br>
        विधूतगोपशोचनं नमामि पद्मलोचनम्।<br>
        करारविन्दभूधरं स्मितावलोकसुन्दरं,<br>
        महेन्द्रमानदारणं नमामि कृष्ण वारणम्॥२॥
    </p>
    <p>
        कदम्बसूनकुण्डलं सुचारुगण्डमण्डलं,<br>
        व्रजांगनैकवल्लभं नमामि कृष्णदुर्लभम्।<br>
        यशोदया समोदया सगोपया सनन्दया,<br>
        युतं सुखैकदायकं नमामि गोपनायकम्॥३॥
    </p>
    <p>
        सदैव पादपंकजं मदीय मानसे निजं,<br>
        दधानमुक्तमालकं नमामि नन्दबालकम्।<br>
        समस्तदोषशोषणं समस्तलोकपोषणं,<br>
        समस्तगोपमानसं नमामि नन्दलालसम्॥४॥
    </p>
    <p>
        भुवो भरावतारकं भवाब्धिकर्णधारकं,<br>
        यशोमतीकिशोरकं नमामि चित्तचोरकम्।<br>
        दृगन्तकान्तभंगिनं सदा सदालिसंगिनं,<br>
        दिने-दिने नवं-नवं नमामि नन्दसम्भवम्॥५॥
    </p>
    <p>
        गुणाकरं सुखाकरं कृपाकरं कृपापरं,<br>
        सुरद्विषन्निकन्दनं नमामि गोपनन्दनं।<br>
        नवीन गोपनागरं नवीनकेलि-लम्पटं,<br>
        नमामि मेघसुन्दरं तडित्प्रभालसत्पटम्।।६।।
    </p>
    <p>
        समस्त गोप मोहनं, हृदम्बुजैक मोदनं,<br>
        नमामिकुंजमध्यगं प्रसन्न भानुशोभनम्।<br>
        निकामकामदायकं दृगन्तचारुसायकं,<br>
        रसालवेणुगायकं नमामिकुंजनायकम्।।७।।
    </p>
    <p>
        विदग्ध गोपिकामनो मनोज्ञतल्पशायिनं,<br>
        नमामि कुंजकानने प्रवृद्धवह्निपायिनम्।<br>
        किशोरकान्ति रंजितं दृगंजनं सुशोभितं,<br>
        गजेन्द्रमोक्षकारिणं नमामि श्रीविहारिणम्।।८।।
    </p>
    <p>
        यदा तदा यथा तथा तथैव कृष्णसत्कथा,<br>
        मया सदैव गीयतां तथा कृपा विधीयताम्।<br>
        प्रमाणिकाष्टकद्वयं जपत्यधीत्य यः पुमान्,<br>
        भवेत्स नन्दनन्दने भवे भवे सुभक्तिमान॥९॥
    </p>

</body>

</html>